---
date: "2017-03-04"
title: "धुआं (Dhuaan)"
subtitle: ""
summary: ""
draft: false
categories: ["Non-Tech"]
slug: "/blog/dhuaan"
---

ग़र्द उड़ाते उन पहियों को

हर सांझ हथेली मार - मार

सड़कें जो नापी सब ने ;

उस धुएं में छुपे

सत्य की परवाह थी क्या किसे ?

# .

ढलते उसी वक्त में

चूल्हे में गोयठे सुलगाती

हज़ारों बार आँखें सेंकी ;

उन अगणित माताओं के

नयनों की परवाह थी क्या किसे ?

# .

उन्मुक्त मित्र-मंडलियों संग

जब धुएं में विलुप्त अंतर्मन

फिरदौस की सैर हम करते ;

तब दिल में उस बुझते

प्रेम की परवाह थी क्या किसे ?

# .

मसान के मंदभाग्य भूमि पे

पिता से अंतिम सीख लेते

जब धुएं-स्वरुप अलोप रहा बचपन;

तब घर में छूटे आखिरी

निवाले की परवाह थी क्या किसे ?

# .
