+++
date = "2016-11-24"
title = "मसान (Masaan)"
subtitle = ""
summary = ""
draft = false
categories = ["Non-Tech"]
slug = "masaan"
+++

तसव्वुर से उसके ही

कुछ, यूँ उतर के तुम

उसके नज़रों से छल करती ,

# .

आज छज्जे पे बैठ के उसके

दिल का, अकस्मात्

टोह क्यों ले रही

# .

याद है वो मेले में

इनायत थी मिली उसे

जो गुब्बारों की सनसनी दौड़ में

आतिशबाजियों के बीच

मन विक्षिप्त कर दिया था तुमने

# .

जब संगम के किनारे

उस शांत

मदमस्त हवा के बीच

सलीके में

लब काँप उठे थे उसके

# .

प्रेम की चरमसीमा थी वो

या अमरसंगीत का शुभारम्भ

जब घाट पर उस दिन

तुम्हारा मोती चुरा कर उसने

अपनी रूह के संग

जलाया था तुम्हे

# .

उन्हीं लबों से उसने

सुरा उतारी थी भीतर

वो दोस्त ही तो थे

जो प्रेम के छाये में भी

सूरज को मुट्ठी में लिए फिरते थे

# .

आओ उड़ चलें फिर

इस मसान से कहीं दूर

लौट आएंगे जब

तुम थक जाओगी

अकेले गोते लगाते लगाते

# .
